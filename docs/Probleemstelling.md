## Probleemstelling 
Als je als student flashcards gebruikt om te leren dan kan het zijn dat je bij grote vakken, of als je dit doet bij veel vakken, geen organisatie meer hebt tussen je flashcards en er soms een paar kwijtraakt. Dus zou een manier om flashcards te ordenen handig zijn. Verschillende kleuren flashcards gebruiken kan helpen met het ordenen ervan, maar alsnog is het soms toch onduidelijk door het limiterende aantal kleuren papier dat je kan bezitten.

Naast de ordening van de flashcards zijn er nog verschillende nadelen aan fysieke flashcards. Als eerste zijn flashcards vooral goed om theorie te leren, maar zijn ze minder goed om oefeningen te maken. Dit is omdat je de antwoorden van je geschreven oefeningen of theorie flashcards na verloop van tijd uit je hoofd leert, zonder dat je daadwerkelijk begrijpt of effectief weet wat het inhoudt. Een manier om een oefening in te geven en hier iedere keer wat variatie in te hebben (Bv. met variabele getallen bij een formule), zou ervoor zorgen dat je daadwerkelijk leert hoe je zo een type oefening moet oplossen. Je gaat dan niet het antwoord van die ene oefening van buiten leren. 
Nog een nadeel is dat als je een vriend hebt die vraagt om je zelfgemaakte flashcard te mogen gebruiken, dan moet je ze afgeven of kopiëren. Beide zijn niet ideaal, maar met een digitale versie van je flashcards zou je deze zonder veel inspanning kunnen delen met meerdere vrienden. 

Met fysieke flashcards kun je ook een timer opzetten en zo proberen iedere vraag op tijd te beantwoorden. Verder kun je ook meerdere flashcards tegelijk proberen op te lossen binnen een bepaalde tijd, zodat je nog een extra moeilijkheidsgraad hebt met de bijkomende tijdsdruk. Meerdere vragen proberen op te lossen binnen tijd is zeer gelijkaardig aan een (proef)examen invullen. Dit is ook de reden dat veel studenten proefexamens maken, om een gevoel te krijgen van hoe goed ze de leerstof beheersen en om minder stress te krijgen voor het examen. Maar het kan zijn dat je maar één of soms zelfs geen proefexamen van de docent krijgt. Dus een manier om zelf een proefexamen op te kunnen stellen is nooit nadelig om te hebben. Natuurlijk, als je handmatig een proefexamen samenstelt neemt dit tijd in beslag, maar hierdoor verdwijnt ook de verrassing van welke vragen je gaat krijgen op dit proefexamen. Dus een manier om dit voor je te laten doen (op basis van je zelfgemaakte vragen) zou beter zijn. Natuurlijk als je je zelfgemaakte flashcards gebruikt om het proefexamen te genereren heb je deze vragen ooit zelf opgeschreven, maar als de student te veel flashcards heeft om ze moeilijk van buiten te leren of er heeft waar variabele elementen in zitten kan dit gegenereerd proefexamen toch nog een grote meerwaarde hebben. Het willekeurig kiezen van flashcards zorgt er ook voor dat het moeilijker is voor de student om het antwoord van buiten te weten.

In sommige scholen/universiteiten hebben docenten geen globaal platform (zoals bv. blackboard) om hun proefexamens te delen, en moeten ze dit doen via een externe applicatie (zoals bv. mail). Het telkens selecteren van elke leerling om te delen is ook zeer tijdrovend en als dit vaker moet gedaan worden is er ook veel herhaling van een tijdrovende activiteit dat niet nodig is. Dus een centraal punt waar docenten proefexamens kunnen delen is ook voordeliger voor hun.
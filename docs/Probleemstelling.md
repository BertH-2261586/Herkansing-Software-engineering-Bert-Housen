## Probleemstelling 
Als je als student flashcards gebruikt om te leren dan kan het zijn dat je bij grote vakken, of als je dit doet bij veel vakken, geen organisatie meer hebt tussen je flashcards en er soms een paar kwijtraakt. Dus zou een manier om flashcards te ordenen handig zijn.

Naast de ordening van de flashcards zijn er nog verschillende nadelen aan fysieke flashcards. Als eerste zijn flashcards vooral goed om theorie te leren, maar zijn ze minder goed om oefeningen te maken. Dit is omdat je de antwoorden van je geschreven oefeningen of theorie flashcards na verloop van tijd uit je hoofd leert, zonder dat je daadwerkelijk begrijpt of effectief weet wat het inhoudt. Een manier om een oefening in te geven en hier iedere keer wat variatie in te hebben (Bv. met variabele getallen bij een formule), zou ervoor zorgen dat je daadwerkelijk leert hoe je zo een type oefening moet oplossen. Je gaat dan niet het antwoord van die ene oefening van buiten leren. 
Nog een nadeel is dat als je een vriend hebt die vraagt om je zelfgemaakte flashcard te mogen gebruiken, dan moet je ze afgeven of kopiëren. Beide zijn niet ideaal, maar met een digitale versie van je flashcards zou je deze zonder veel inspanning kunnen delen met meerdere vrienden. 

Met fysieke flashcards kun je ook een timer opzetten en zo proberen iedere vraag op tijd te beantwoorden. Verder kan je ook meerdere flashcards tegelijk proberen op te lossen binnen een bepaalde tijd. Deze functionaliteit gaan wij dan ook implementeren in de app. 
Meerdere vragen proberen op te lossen binnen tijd is zeer gelijkaardig aan een proefexamen invullen. Met de app kunnen wij dan voor de student de vragen op de flashcards opstellen zodat deze eruitziet als een proefexamen. Proefexamens maken is iets wat veel studenten doen om een gevoel te krijgen hoe goed ze de leerstof beheersen en om minder stress te krijgen voor het examen. Maar het kan zijn dat je maar één of soms zelfs geen proefexamen van de docent krijgt. Dus een manier om zelf een proefexamen op te kunnen stellen is nooit nadelig om te hebben. Natuurlijk, als je handmatig een proefexamen samenstelt neemt dit tijd in beslag, maar hierdoor verdwijnt ook de verrassing van welke vragen je gaat krijgen op dit proefexamen. Dus een manier om dit voor je te laten doen (op basis van je flashcards) zou beter zijn. Natuurlijk als je je zelfgemaakte flashcards gebruikt om het proefexamen te genereren heb je deze vragen ooit zelf opgeschreven, maar als de student te veel flashcards heeft om ze moeilijk van buiten te leren of er heeft waar variabele elementen in zitten kan dit gegenereerd proefexamen toch nog een grote meerwaarde hebben. Het willekeurig kiezen van flashcards zorgt er ook voor dat het moeilijker is voor de student om het antwoord van buiten te weten.

Als we dan toch proefexamens integreren zou het natuurlijk ook goed zijn voor de professor of assistenten van een bepaald vak om zelf proefexamens op te stellen en deze dan ook vrij te geven op de software. Dit kan gedaan worden aan de hand van een groep op te stellen en alle studenten hierin toe te voegen. Vervolgens kun je een bepaald proefexamen in deze groep delen. Natuurlijk heb je dan een manier nodig om studenten en mensen van het onderwijsteam te kunnen onderscheiden. Dit is mogelijk met soorten accounts te onderscheiden tussen een docent account en een student account, je kan het soort account kiezen wanneer je voor het eerst registreert.
